---
layout:     post
title:      జర భద్రం
author:     Vemeswara Reddy
tags: 		జర భద్రం, be careful
subtitle:  	A small poem about society
category:  project1
---
# జర భద్రం

కిలకిల కలకలమని నవ్వే ఓ పసికూనా <br/>

గిరగిర బిరబిరమని తిరుగుతుంది ఈ ప్రపంచమంతా <br/>

చందమామకందనిది నీ రూపయితే <br/>

కందకాలలో నక్కినక్కి ఉన్నారు పందికొక్కులంతా <br/>

సూర్యుడు లాంటి నీ వెలుగు తాళలేక <br/>

కౄరులై విజృంభిస్తూన్నారు నరరూప రాక్షసులంతా <br/>

తడబడి బుడిబుడి అడుగులు వేస్తున్నావు ఆశగా <br/>

కలబడి కదనరంగం నడుపుతుంది వెర్రి పదవులకేగా <br/>

ఓం నమఃయని ఓనమాలు దిద్దేవు ఓర్పుగా<br/>

అహమే అగ్రమని నిగ్రహం కోల్పోయింది లోకమంతా <br/>

మాతృదేవోభవయని నేర్చెవు మొదటిగా <br/>

శత్రువులై తల్లినే హతమార్చే నీచులు ఉన్నారిక్కడ <br/>

రాజ్యాంగం రుచిస్తుంది కొద్దికొద్దిగా <br/>

రాబందుల రెక్కలమాటున ఊన్నావని తెలియక <br/>

ధైర్యమే ధ్యేయంగా ఎదిగేవు నా చిట్టి తల్లి <br/>

కార్యవిఘ్నం కల్పించే పిరికిపందలతో కలిసి బ్రతకడానికి <br/>

తీయనైన మాటలు తూటాల్లా విసిరేవు <br/>

చేయని పాపం అంటగట్టే కిరాతకులున్నారని ఎరుకలేక <br/>

తెలిసి తెలియని అమాయకత్వంతో వచ్చావీభువి పైకి <br/>

జర భద్రం కలిసి మెలిసి మనలేని ఈ లోకం తోటి......<br/>
